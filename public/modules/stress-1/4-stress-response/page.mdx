# Streituviðbragðið

- Líkamlegt og sálfræðilegt viðbragð við ógn!
  - Það þarf ekki að vera raunveruleg ógn til staðar, getur verið skynjuð- eða hugsanleg ógn.
- Fight, flight, freeze

![](/images/unit/stressresponse.png) Streita er líkamlegt og sálfræðilegt viðbragð við ógn! Það dugar að það sé skynjuð ógn eða hugsanleg ógn. Þetta er sjálfvirkt viðbragð, sem þýðir að við þurfum oft ekkert að gera til þess að kveikja á því. Líkaminn (þar á meðal heilinn) okkar þróaðist fyrir mörg þúsundum árum og þá var þetta varnarkerfi (kvíðakerfið okkar) frábært! Ef við hugsum aðeins saman hverjar voru hætturnar á þessum tíma?
Þegar við stöndum frammi fyrir rándýri getur líkaminn kveikt á þessu kerfi.

Það sem gerist í líkamanum er að Mandlan í heila (e. Amygdala) sendir nýrnahettunum skilaboð um að seita adrenalíni, cortisol og fleira. Adrenalínið hefur áhrif á að margt breytist í líkamsstarfseminni okkar. Viðbragðið er stundum kallað flight-fight-freeze eða kvíðaviðbragðið. Þetta sjálfvirka kerfi okkar er ákveðið viðvörunarkerfi og hjálpar okkur við að takast á við það sem við stöndum frammi fyrir.

Ógnin eða streituvaldurinn getur verið allskonar, komið skyndilega, eða verið að malla lengi hjá okkur.Hversu mikið stress við upplifum er ekki aðeins tengt því hversu mikil ógnin er heldur einnig hvernig við upplifum aðstæðurnar.
