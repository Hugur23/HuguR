# Fight, Flight, Freeze

Ef við förum aðeins betur yfir þessi þrjú viðbrögð:

## Freeze:

Það er talið að forverar okkar hafi verið að minnka líkurnar á því að draga að sér athygli, eða líkt og önnur spendýr gera þegar þau geta ekki flúið rándýrið, þykjast þau vera dauð. Rándýrið heldur að þau séu dauð og lætur þau í friði. Í dag þurfum við ekki svo mikið á þessu viðbragði að halda, en það virkjast samt sem áður, t.d. Í prófum, þegar við höldum fyrirlestur og þolendur kynferðisofbeldis lýsa oft því að hafa frosið. Mörg finna fyrir sektarkennd í kjölfarið, líkt og þau hefðu getað gert e-ð annað í aðstæðunum, en þetta er eitt af þeim viðbrögðum sem líkaminn virkjar án þess að við séum meðvituð um það.

## Fight or Flight

Þegar við virkjum flight (flótta-) eða fight (árásarviðbragðið) er líkaminn að bregðast við mikilli hættu. Hjartað fer að pumpa hraðar blóði til vöðva til þess að vöðvar séu tilbúnir í átök (Hliðaráhrif: roði í framan, sviti (til að kæla kerfið)), öndum hraðar til þess að vöðvar fái súrefni (of mikið súrefni í blóði = svimi, brjóstverkur, önduraróþægindi, köfnunartilfinning, sjóntruflarnir). Það verður mikil vöðvaspenna svo að líkaminn sé tilbúin í átökin (Hliðaráhrif: vöðvabólga, hausverkur, verkir, skjálfti).

Líkaminn fer að forgangsraðar orkunni: Minna blóðflæði til fingra og táa, mörgum verður kalt á fingrum (nálardofi). Hægir á meltingu, þ.a.l. stoppar munnvatnsframleiðslu og munnurinn verður þurr. Mörg finna fyrir ógleði eða magaverkjum.Athyglin verður á hættuna: Eins og ljóskastari, heyrnin verður skarpari (pirrandi smjattið í prófi?). Við hundsum („gleymum“) öðrum áreitum.

Líkaminn forgangsraðar líka á þann hátt að hann reynir að losa sig við óþarfa þyngd. Hvort erum við fljótri að hlaupa með fulla eða tóma pissublöðru?
Tóma! Það sama gerist við hægðirnar okkar, líkaminn vill oft losa sig við þetta. Í daglegu tali er stundum talað um stresspiss eða stress-skitu.

Þetta gerir líkaminn til þess að hjálpa okkur að takast á við ógnina. Eða þannig var kerfið hannað í upphafi.

## Dæmi: Bíll sem keyrir í átt að þér

![](/images/unit/car.jpg) Þrátt fyrir að þetta viðbragð sé “out of date” þá getur það hjálpað okkur í ýmsum aðstæðum. T.d. þegar við forum í próf. Prófið sjálft er ekki lífshættulegt, en við túlkum það oft þannig. Ógnin gæti verið að: “Við verðum að ná prófinu”, eða að komast yfir allt prófið. Það er alls ekki gagnlegt ef líkaminn ákveður að frjósa t.d í þessum aðstæðum eða vill forðast og hlaupa í burtu. En það er samt sem áður, líkt og við nefndum áðan, ýmislegt við kvíðaviðbragðið sem getur hjálpað okkur. T.d. getur verið að við vinnum hraðar, að við séum með betri einbeitingu (rörsýn á hættuna, þ.e. prófið). Annað dæmi þar sem kvíðaviðbragðið okkar er gagnlegt er þegar við þurfum að bregðast hratt við, t.d. ef við erum að gangi yfir gangbraut og allt í einu kemur bíll sem ekur hratt í áttina að okkur. Hvað gerist? Kerfið okkar fer á fullt, við verðum meira vakandi og náum án þess að hugsa að stökkva frá eða við hlaupum í burtu og líkaminn hefur orku og kraft til þess.

